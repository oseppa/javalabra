Yhtäkkiä olet lumisessa vuoristossa taistelemassa murhanhimoista velhoa vastaan. Et tiedä miksi, mutta jostain syystä osaat taistella ja lentää. Alhaalla lumessa on pieni satyyri, joka avustaa sinua taistelussasi velhoa vastaan.:Saavuttuasi kokoontumispaikalle sinua odottaa lukion matematiikanopettajasi, joka muistuttaa, että olet melkein myöhässä luokkaretkeltä. Edessäsi on suuri, puinen viikinkilaiva, johon astut sisään. Laivan sisäpuoli onkin moderni risteilyalus ja vastaanottoaulassa sinua odottavat luokkakaverisi. Päätätte mennä kannelle seuraamaan laivamatkaa, vaikka ulkona on myrsky ja laiva heiluu kammottavasti. Ulkona laiva on taas puinen viikinkilaiva. Kaveriesi mielestä on hauskaa, että laiva heiluu ja joku heistä huudahtaakin "Kohta tulee älyttömän siisti loot!":Yhtäkkiä olet moottoritiellä ja jahtaat kaapatulla bussilla psykopaattista armeijan kenraalia, joka näyttää TV-sarjassa olleelta murhaajalta. Hän on myös kaapannut bussin ja pakenee, kunnes menettää bussin kontrollin ja bussi kaatuu. Hyppäät vauhdissa omasta bussistasi pois ja näet, kuinka se törmää murhaajan bussiin ja räjähtää heti. Lähdet kävelemään tietä eteenpäin, läpi palavien bussien jäänteiden. Moottoritiellä on punainen kuutio, joka kuuluttaa Arnold Schwarzeneggerin äänellä Power Rangers-tunnuslauseita.:Kävelet sisään luokkaan B221 ja istuudut vapaalle paikalle. Kauhuksesi huomaat, että tietokone, jonka ääreen istuit, on päätynyt jonkinlaiseen virheeseen eikä sinulla ole mitään tietoa, pitäisikö asialle tehdä jotain. Käännyt poispäin tietokoneesta ja onneksesi lyhyt luento alkoi pian. Luennon jälkeen sinulle selvisi, että aiheesi oli kuin olikin kurssille sopiva ja keskustelit jopa aiheesta innostuneesti hetken.