Olet omassa huoneessasi lukemassa kirjaa, kun yhtäkkiä kuulet kovan pamahduksen eteisestä. Nouset ylös ja menet katsomaan, mistä ääni johtui. Eteisessä seisovat sisaresi ja tämän ystävä, jonka nimeä et muista. Heidän edessään on arkku, joka on päällystetty värjätyllä nahalla; arkku on sinipunainen. Sisaresi katsoo sinuun pelko silmissään ja kertoo, että arkun sisällä on murhanhimoinen velho, joka aikoo tappaa teidät kolme. Sisaresi keksii, että he voivat puolustautua kuumalla vedellä.:Olet sotatantereella ja ympärilläsi on palavia rakennuksia, korkeita kivimuuria ja ihmisiä metallisissa haarniskoissa. Sota on juuri päättynyt ja olet voittajien puolella. Lähdet etsimään kokoontumispaikkaa, jonne olitte sopineet menevänne sodan loputtua.:Olet aamiaisella armeijan ruokasalissa ja keskustelet lukionaikaisen luokkakaverisi kanssa jostain. Kaverisi syö jostain syystä japanilaista ruokaa, jonka tunnistat nattoksi. Et ole varma, mistä olette puhuneet saatikka siitä, miksi ystäväsi syö japanilaista ruokaa tai mistä ihmeestä hän on sen saanut. Syötyänne menette ruokasalin ulkopuolelle, jossa teitä odottaa ylempiarvoinen kenraali, joka määräisi päivän ohjelman. Jostain syystä kenraali on sinulle TV:stä tutun sarjan murhaaja.:Olet matkalla yliopistolle osallistuaksesi pakolliseen ohjelmoinnin harjoitustyön aloitusluentoon. Mielessäsi on jo aihe, josta haluaisit työn tehdä, mutta et ole varma, onko se kurssin tarkoituksiin sopiva. Kävelet portaat ylös toiseen kerrokseen ja tarkistat, missä on luokka, jossa luento pidetään.